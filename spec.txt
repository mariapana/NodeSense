Platformă pentru monitorizarea unor
noduri de tip container/VM
Descriere
Proiectul pe care îl voi dezvolta este o platformă distribuită pentru monitorizarea în timp real a
unor noduri de tip container sau mașini virtuale simulate. Ideea de bază este să construiesc un
sistem care să funcționeze similar cu mecanismele interne ale unui cloud modern: fiecare nod
din platformă rulează un agent care colectează metrici despre starea sistemului (consum de
CPU, memoria utilizată, numărul de procese active etc.) și trimite aceste informații către un
serviciu central de colectare. Această colectare este făcută în mod continuu, astfel încât
platforma poate oferi o imagine actualizată permanent asupra sănătății și încărcării nodurilor
monitorizate.
Pentru accesarea datelor, utilizatorii interacționează cu platforma printr-un API Gateway
replicate pentru a asigura că există mai multe instanțe care pot răspunde cererilor în paralel.
Această replicare ajută la scalarea aplicației și îi oferă reziliență: dacă o instanță cade, celelalte
preiau traficul fără întreruperi. De asemenea, gateway-ul implementează un mecanism de
rate-limiting distribuit prin intermediul unui Redis Cluster. Platforma limitează numărul de cereri
pe care un utilizator le poate face într-o anumită perioadă, chiar dacă cererile ajung la replici
diferite ale gateway-ului, prevenind supraîncărcarea sistemului și protejează platforma de
abuzuri sau atacuri de tip DoS.
Datele colectate de agent sunt preluate de un serviciu propriu numit Metrics Collector. Acest
serviciu agregă și normalizează informațiile, le salvează într-o bază de date TimescaleDB
pentru analiză și, în același timp, le expune către Prometheus, un sistem foarte folosit în
monitorizarea serviciilor. Ulterior, aceste metrici sunt afișate vizual și intuitiv în Grafana, unde se
pot crea dashboard-uri în timp real ce arată starea fiecărui nod, evoluția consumului de resurse
sau eventualele probleme detectate.
Platforma include și un serviciu de alertare care poate notifica administratorii atunci când unul
dintre noduri depășește anumite praguri critice, cum ar fi un consum de CPU neobișnuit de
mare sau absența rapoartelor de la agent (ceea ce poate indica faptul că nodul a căzut). În
ceea ce privește autentificarea, utilizatorii se conectează printr-un serviciu Keycloak, care
implementează autentificare Single Sign-On, iar accesul la date este controlat prin roluri precum
„admin” sau „viewer”.

Arhitectură
Platforma va fi implementată sub forma unui stack Docker Swarm format din următoarele
containere:
-​ Keycloak: autentificare și autorizare (SSO)
-​ API Gateway (replicat): rutare, validare token, rate-limiting
-​ Redis Cluster: stocare pentru rate limiting distribuit
-​ Node Agent: colectare metrici de pe noduri
-​ Metrics Collector (replicat): agregare și procesare metrici
-​ TimescaleDB: stocare metrici
-​ Prometheus: colectare metrici expuse de sistem
-​ Grafana: dashboard-uri și vizualizare
-​ Alerting Service: generare notificări pe baza pragurilor

